<div class="recipes-recipe-description">
<p>
	Keverjük el az élesztőt egy kevés langyos vízben, majd keverjük össze a lisztet a sóval egy tálban.
	Ha feléledt az élesztő, keverjük hozzá a maradék vizet hidegen, majd öntsük a tálba, amiben a sós lisztet kevertük. Gyúrjuk addig a tésztát, amíg el nem válik a tál falától.
	Formáljunk labdát a tésztából úgy, hogy a széleit mindig széthúzzuk, majd maga alá hajtjuk.
	Tegyük vissza a tésztát tálba. Fedjük le légmentesen fóliával, vagy tegyük az egész tálat szemeteszsákba, hogy ki ne száradjon. Kelesszük 6-8 órán keresztül hűvös helyen.
</p>
<p>
Vágd a tésztát 3 darabra. Formázz belőlük gombócot, és enyhén lisztezett felületen, letakarva hagyd pihenni még 15 percig. Utána formázd meg a pizzát és tedd egy tepsire.
</p>
<p>
Közben kapcsold be a sütőt pizza fokozatra vagy a legmagasabb hőmérsékletre, hogy legyen ideje felmelegedni.
</p>
<p>
Körkörös mozdulatokkal kend szét a tésztán a sűrű passzírozott paradicsomot, locsold meg néhány csepp extra szűz olívaolajjal, majd szórd meg oregánóval és egy kis sóval.
</p>
<p>
Teríts szét a pizzatészta tetején kb. 15 dkg jól kinyomkodott mozzarella sajtot.
</p>
<p>
Tegyél kb. 9-10 dkg (3 nagyobb szelet) nagyobb darabokra vágott vagy tépett sonkát, 8 dkg (3-4 közepes méretű) nyers, szeletekre vágott gombát, 15-20 szem fekete olajbogyót és 2-3 nyolcadokba vágott konzerv articsóka szívet a pizza tetejére.
</p>
<p>
Tipp: Ha igazán finom capricciosa pizzát szeretnél készíteni, akkor a sonka amit ráteszel, eredeti olasz prosciutto cotto legyen!
</p>
<p>
Minél forróbbra előmelegített sütőbe tedd be. A sütőd hőfokától és a pizza méretétől függően 8-12 perc alatt sül meg a capricciosa pizza. Akkor jó, ha a széle is barnás, a tetején a szósz egybeolvadt, és a feltétek is megsültek.
</p>
</div>